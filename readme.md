# Awesome Szeged Gastro [![Awesome](https://awesome.re/badge.svg)](https://awesome.re)

> Ez egy szépen ápolt lista Szeged legjobb helyeiről.


## Tartalom

- [Kávé](#kávé)
- [Burger](#burger)
- [Pékség](#pékség)
- [Sütemény](#sütemény)


## Kávé

- [Antique](https://www.facebook.com/AntiqueCafe) - Legtöbbször Awaken vagy Bean On.
- [Kék elefánt](https://www.facebook.com/kekelefantkavezo/) - Szinte mindig Casino Mokka, és van cascara is.
- [Hét kávézó](https://www.facebook.com/hetkavezo/) - White Label de nemrég kezdtek saját pörkölésbe.
- [A2](https://www.facebook.com/a2gastrocaffe/) - Változó pörkölők de nemcsak kávé van, hanem konyha is, főleg brunchban erős.
- [Szia!](https://www.facebook.com/sziacoffee/) - Guruló, popup kávézó, egy nagyon hangulatos helyen, pont a Kapca burgerező melletti Mátyás téren található; tavaly kóstoltam ott a kávét: iható, de semmi különös.


## Burger

- [Cirmi](https://www.facebook.com/cirmigasztrokocsma/) - Kedvencem egy cheddaros Grabovszki burger, dupla baconnel, valami jó csapolt sörrel pl. Double Kitty dupla IPA, amit maguk főzetnek.
- [Kapca](https://www.facebook.com/kapca.cafe/) - Másik nagy kedvenc, 5 éve működő családi sikersztori, főleg a kacsazsírban sült krumplijuk, valamint a Vegatron burgerük miatt imádom (utóbbi egy húsmentes burger, ahol egy hatalmas olvasztott sajt pogácsára cserélik a húst a vegák számára) egyébként a kávéjuk is jó, a debreceni black sheep pörkölőtől jön.
- [Tiszavirág](https://www.facebook.com/szegedtiszavirag) - **A** fine dining hely Szegeden, nemrég a VW Dining Guide is díjazta a séfet, az „Év Innovatív Konyhája Díjjal”. Vasárnap ugyan nincs teljes konyha, ezért csak burgerük van, de az is kiváló. Vasárnap reggel kár lenne kihagyni az eggs benedictjüket és a házi krémesüket.
- [Vegazzo 2](https://www.facebook.com/Vegazzo2) - 100% vegán étterem, reggelivel, ebédmenüvel es remek „BBQ bacon” burgerrel, sajnos vasárnap zárva.


## Pékség

- [Rudi & Fickó](https://www.facebook.com/rudiesficko/) - A Cirmis banda új helye, csak a kovászban hisznek (akit ők Gyulának neveznek és nemrég volt a szülinapja), pizzában és forrócsokiban a legerősebbek, de kávéban is jók.


## Sütemény

- [Torta művek](https://www.facebook.com/tortamuvek/) - A francia vonalat és a természetes alapanyagokat hirdetik, csak tőlük veszek szülinapi tortát, jó a világos kávéjuk, ugyan picit kintebb van a központtól, de nagyon megéri: kb. 20 perc séta a hídon és a ligeten át, vagy egy busz a Széchenyi-térről (protip: minden szegedi járművön lehet bankkártyával jegyet venni, automatából).


## Kontributálj!

Örömmel veszek minden új szegedi helyet, villázz bátran és küldj egy PR-t!


## Licensz

[![CC0](https://mirrors.creativecommons.org/presskit/buttons/88x31/svg/cc-zero.svg)](https://creativecommons.org/publicdomain/zero/1.0)
